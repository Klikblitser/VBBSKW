---
layout: default
title: "Ziet Op U Zelve"
date: 2025-10-21
thumbnail: /assets/images/Zietopuzelve.jpg
---

{{ page.title }}

{{ page.date | date: "%d-%m-%Y" }}

![Alt-tekst](https://github.com/Klikblitser/VBBSKW/blob/main/assets/images/Zietopuzelve.jpg?raw=true)

De dag na mijn laatste blogpost ben ik langsgegaan bij Spie. Op de fiets gestapt, twee mensen benaderd die in de zon aan het picnictafel zaten. Zij bevestigde voor mij dat het contract met Rijkswaterstaat hun niet toelaat om de deur te bedienen voor een doel anders dan watermanagement, wat de scheepvaart dus feitelijk uitsluit. De aannemer van Hattum en Blankevoort welke mij eerder ook gerustellende berichten gaf over de bediening ging ook navraag doen. Wederom kreeg ik te horen dat het sentiment bij Rijkswaterstaat blijkbaar verandert is, sinds de reactie op mijn zienswijze waarin geschreven staat dat "Rijkswaterstaat vooralsnog de afspraak over een in- en uitvaartmogelijkheid zal respecteren".

Ik zou willen dat we een advocaat hadden die ik kon bellen voor advies op declaratiebasis. Zonder tussenkomst van zo'n vervelende rechtsbijstandsverzekering als ARAG welke alsmaal het dossier wil sluiten. Bij zowel het advocatenkantoor als de Arag heb ik afgelopen donderdag een terugbelverzoek neergelegd.

Vrijdag heb ik de Landelijke Waterwoon Organisatie (LWO) even gemailed. In principe geven zij altijd gedegen advies, en weten veel. Vorige keer bleek mijn hulpvraag alsnog iets te ingewikkeld. Er werd geadviseert om mij van gedegen jurische bijstand te voorzien. Dat heb ik uiteraard geprobeerd maar zonder dekking van een rechtsbijstandsverzekering liepen de kosten zo hoog op dat ik daar geen gebruik van kon maken. Ik moest het aanbod van de advocaat afslaan. Helaas, want als er een advocaat is die je in je team wil hebben is het deze wel.

Afgelopen zaterdag kregen we het verlossende woord. Een medewerker van het waterpiket mocht het ons vertellen: voor jullie wordt de zakdeur niet bediend. Het is uiteraard niet zijn beslissing maar bij wie het dan wel vandaan kwam mocht hij niet zeggen.

Hiermee heb ik contact opgenomen met de werf om aan te geven dat het écht niet gaat lukken om met ons schip naar Warten te varen. De rondhouten worden weer in de opslag gezet samen met het tuig en zeilen bewaard tot wanneer we wél de mogelijkheid hebben om het Binnenspuikanaal te verlaten.