---

layout: default

title: "In de bres voor ons recht"

date: 2026-01-06

thumbnail: /assets/images/Protest.jpeg

---



{{ page.title }}

{{ page.date | date: "%d-%m-%Y" }}

![Alt-tekst](https://github.com/Klikblitser/VBBSKW/blob/main/assets/images/Raad.jpg?raw=true)

# Samen in actie voor het Binnenspuikanaal

De afgelopen periode heeft de Vereniging Bewoners Binnenspuikanaal West (VBBSKW) zich op meerdere fronten actief ingezet om aandacht te vragen voor de positie en rechten van de bewoners van het Binnenspuikanaal. Met zichtbare acties, inspraak en formele stappen richting de overheid laten wij zien dat wij ons niet stil laten wegdrukken.

## Flyeren bij Albert Heijn IJmuiden

Om omwonenden en het bredere publiek te informeren over de situatie in het Binnenspuikanaal hebben we flyers uitgedeeld bij de Albert Heijn in IJmuiden.  
Veel mensen bleken niet op de hoogte van het feit dat woonbootbewoners, die hier vaak al decennialang wonen, nog steeds in onzekerheid verkeren over hun woonrecht.

De reacties waren overwegend betrokken en steunend. Het onderstreept hoe belangrijk het is om ons verhaal zichtbaar te blijven maken.

Indien men ons financieel wilde steunen was er een qr code op de flyer die [hier](https://gofund.me/f0d5ff38a) naar leidde.

## Inspreken bij de gemeente Velsen

Daarnaast heb ik op persoonlijke titel gebruikgemaakt van het inspreekrecht bij de gemeente Velsen. Tijdens deze inspraakmomenten is nadrukkelijk gewezen op:

- het langdurige gedoogbeleid en gewekte verwachtingen;
- de sociale en menselijke gevolgen van het huidige overheidsoptreden;
- het gebrek aan echte oplossingen voor de bewoners;
- de noodzaak om bewoners als volwaardige gesprekspartners te behandelen.

De boodschap was helder: besluiten over het Binnenspuikanaal mogen niet over de hoofden van bewoners heen worden genomen.

## Bezwaarschrift persoonlijk overhandigd aan het ministerie

Een belangrijk recent moment was het **persoonlijk overhandigen van een bezwaarschrift aan het ministerie van Infrastructuur en Waterstaat**.  

Als intercom en knopjes-druk fanaat had ik gigantisch veel plezier vorige week vrijdag. Een soort real-live van het kastje naar de muur... máár de brief is uiteindelijk, in een fietsenstalling naast een prullenbak dan wel, afgeleverd aan het juiste adres (de expeditie) mét ontvangstbevestiging.

## Hoe nu verder?

Deze acties staan niet op zichzelf. Ze maken deel uit van een bredere inzet om RWS nopen tot het respecteren van onze juridische status en daarmee aanzetten tot het in overleg treden met gemeente en ondergetekende. Reeds ingezette strategieën zijn:

- Herstellen van het recht om gebruik te maken van het **Binnenspuikanaal** d.m.v. herzieningsverzoek CNB.
- Zienswijze vernieuwingsopgave spui- en gemaalcomplex  
  *(reeds november 2024 ingediend)*.
- Klacht m.b.t. afsluiting Binnenspuikanaal  
  *(reeds oktober 2025 ingediend)*, vervolgd met inzet van nationale ombudsman.
- Gemeente Velsen op het hart drukken dat het toekennen van **persoonsgebonden i.p.v. zaaksgebonden overgangsrecht** niet wenselijk en onnodig is  
  *(ingesproken tijdens raadsvergadering december 2025)*.  
  Hierop is ook een zienswijze ingediend in mei 2023.
- Aangaande de rechtsbijstandsverzekering en het gezamenlijk dossier overeenkomen aan welk doel juridische hulp uitgekeerd wordt.
- Fondsen werven t.b.v. financiering juridische middelen d.m.v. **[Gofundme.com](https://gofund.me/f0d5ff38a)** en evenement(en).
- Communiceren met **LWO**, **LVBHB** en **WVA (?)** over situatie.
- Onderzoek jurisprudentie.
- Indienen van **Awb- en WOO-verzoeken**.
- Verkennen mogelijkheden in verschillende wetsartikelen, oude vergunningen en plankaarten.

Wij blijven ons samen organiseren, informeren en verzetten waar dat nodig is.

Maar voor nu wachten of (wanneer) de minister ons bezwaarschrift afwijst. Dan kan beroep ingesteld worden zodat deze zaak, na jarenlang wachten, eindelijk onder de rechter komt. 

**Samen staan we sterker.**  
Blijf ons volgen via de website en deel onze berichten om het verhaal van het Binnenspuikanaal zichtbaar te houden.

**Indien men ons financieel wil steunen kan dat [hier](https://gofund.me/f0d5ff38a)**
